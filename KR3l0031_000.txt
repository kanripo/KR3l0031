# -*- mode: mandoku-view; -*-
#+TITLE: 澠水燕談錄
#+DATE: 2015-08-24 23:37:47.186932
#+PROPERTY: ID KR3l0031
#+PROPERTY: BASEEDITION WYG    
#+PROPERTY: JUAN 提要
<pb:KR3l0031_WYG_000-1a>¶
欽定四庫全書　　　　　子部十二¶
　澠水燕談録　　　　　　小説家𩔖一(雜事之屬/)¶
　　提要¶
　　　　(臣/)等謹案澠水燕談録十卷舊本題宋齊國¶
　　　　王闢之撰宋藝文志作王闗之葢闢闗形近¶
　　　　而悞通考引晁陳二家書目作王闢疑傳寫¶
　　　　脱之字也書録解題稱其為治平四年進士¶
　　　　讀書志稱其從仕四方與賢士大夫燕談有¶
<pb:KR3l0031_WYG_000-1b>¶
　　　　可取者輒記久而得三百六十餘事今考此¶
　　　　書皆記紹聖以前雜事分十五𩔖帝徳十七¶
　　　　條讜論十一條名臣五十條知人四條竒節¶
　　　　十二條忠孝八條才識十二條髙逸二十條¶
　　　　官制二十條貢舉二十一條先兆十七條歌¶
　　　　咏十八條書畫八條事誌三十二條雜録三¶
　　　　十五條共二百八十五條與讀書志所載之¶
　　　　數不合葢此本為明商濬稗海所刻有所¶
<pb:KR3l0031_WYG_000-2a>¶
　　　　刪削故也所記質實可信多與史傳相出入¶
　　　　其間如誰傳佳句到幽都詩乃蘇轍使遼時¶
　　　　寄其兄軾之作而誤以為張舜民又如栁永¶
　　　　以夤縁中官獻醉蓬莱詞為仁宗所斥而以¶
　　　　為仁宗大悦之𩔖雖間有舛訛正不以一𤯝¶
　　　　掩耳乾隆四十三年九月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
　　　　　　　總　校　官　(臣/)　陸　費　墀¶
